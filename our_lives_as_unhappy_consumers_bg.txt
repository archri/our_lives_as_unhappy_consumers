Животите ни като нещастни потребители

Тъй като губим връзка със света около нас, ставаме зависими от технологията, от количеството за сметка на качество и от потребяване вместо преживяване. Трябва да работим, за да поправим това.
------------------------------------------------------------------------------------------------------------------------
от Марк Бойл
август 2016



======================
===== СТРАНИЦА 1 =====
======================

Бойл ни казва, че е време да се обединим в името на обществената и природна справедливост под нова мантра: Съпротивлявай се, Въставай, Върни се към дивото.
------------------------------------------------------------------------

Културата ни е станала жертва на подчинението. Жертва на желаенето за неща, защото ни е било казано, че така е правилно, на ниското ни самочувствие, защото не се вписваме в обществения идеал, на търсенето за бързи решения, защото количеството се цени повече от качеството. Какво се случи със света ни? Кога забравихме да устояваме на това постоянно насочване към най-новото нещо? В своята книга "Пиейки коктейли Молотов с Ганди" (Drinking Molotov Cocktails with Gandhi), Марк Бойл ни подсказва, че сме се превърнали в зъбци в машините на индустрията и икономиката. Той вижда, че сме били обработвани толкова неумолимо, толкова дълго време, че сме забравили как да общуваме със света извън технологиите, извън рекламите за по-нови и по-евтини вещи. Забравили сме, че ефикасността не трябва да идва с цената на щастието ни, душевното ни здраве или здравето на околната среда. Тази книга е тук, за да ти напомни, че промяната е не само възможна, а и дълго просрочена.
------------------------------------------------------------------------

Подтисничеството на Машината

Когато Данте е подреждал представите си за ада, ??? можеше също толкова уместно да включи (might well have included) ??? нехайната, повторяема скука от работата на поточна линия. Тя разрушава предприемчивостта и прогнива мозъка, и въпреки това, милиони британски работници ѝ отделят по-голямата част от живота си.
- Ернст Фридрих Шумахер

Аз и още няколко човека като мен изпълзяват от лондонското метро една сутрин, всички заето препускайки към някаква служебна среща, ангажимент или работно място. Повечето хора са включени към един или друг вид устройство, с електронна музика и не-много-социални медии, уравновесяващи бетонираната и стоманена скука на обкръжаващата ни среда. Час пик е и гарата ??? is heaving ???. Докато приближавам ескалатора, забелязвам че огромна тълпа се скупчва в основата му, гледайки нагоре, също както дете, което не знае какво да прави, гледа към родителя си. Хората неотклонно се събират зад тях, всички гледащи еднакво объркано. В началото си помислих, че нещо лошо се е случило на някого, но скоро стана ясно, че не е нищо по серизно от разваления ескалатор, който се беше превърнал в така нареченото през младините ми стълбище. При това напълно изправно такова. И все пак те си стояха там - напълно зрели, човешки индивиди - втренчени в него, напълно объркани какво трябва да сторят. Така беше, докато някой (вероятно все още здраво обитаващ собственото си тяло) от задния край на тълпата изкрещя "просто използвайте краката си" и тези отпред започнаха да се изкачват по неподвижния ескалатор, което направиха и следващите, ??? някои видимо нещастни (some looking decidedly the worse for wear)???, че ще трябва да прекарат около 40 секунди катерейки стъпала. Всичко, което съм вярвал за настоящата ни култура излезе в миг наяве: Машината ни е превзела, съзнанието, тялото и душата ни.

======================
===== СТРАНИЦА 2 =====
======================
За нещастие, това се проявява и по далеч не толкова комични начини. Чрез нарастващото влияние, не само на фактическата дейност на Машината, но и на приложението на философията с която е подплатена (като научна точност, максимална производителност) при хора притежаващи емоции, чувства и копнежи за разностранно творческо себеизразяване, индустриалното общество не само хапе ръката на природата, която го храни, а също и собствена си ръка.

Ние живеем и работим в икономика на машините. Нашата икономика не само се движи все повече от машини, а самите ние сме станали нейни зъбци с течение на времето. Казвайки това, не говоря метафорично; ние, съвсем буквално сме станали взаимозаменяеми части в мегамашината на Мамфорд. Ако се трудиш с впечатлението, че не е така, помисли пак. Ако класическата дефиниция на Франц Рело за машина, описана като "съчетание от устойчиви части, всяка специализирана в предназначението си, управлявани от човек, за да употребяват енергия и извършват работа" е точна, тогава великата машина за труд, каквато е съвременната работна сила зловещо я наподобява, и както Луис Мъмфорд отбелязва е "във всяко отношение истинска машина; още повече защото частите ѝ, макар направени от кости, нерви и мускули, са били сведени до чисто механичните им елементи и строго стандартизирани в името на производителността на специфичните им задачи." Във време, когато все по-често се казва, че машините, чрез технологии като изкуствения интелект, стават човекоподобни, това което се забелязва с отсъствието си в обществените разговори е неизбежното му съответствие: хората стават машиноподобни.

Машината, въпреки преситеността от джаджи с които задръства света ни - всички по лъскави, бързи и евтини от когато и да било преди - не ни служи добре. Дава ви впечатлението, че го прави; в края на краищата, ние купуваме нещата, които произвежда, следователно би трябвало да ги желаем до някаква степен. Желаенето на нещо, обаче, не е ясен показател, че то ни служи добре. Зависимите към хероин го желаят не защото подобрява живота им, а защото се е превърнал в зависимост, първоначално употребявана за да запълни празнина, зееща рана прорязана от ножовете на напредъка. Технологиите на Машината имат същия ефект. Те работят по същия начин по който и рекламния отрасъл, с това че умишлено и умело замаскират някоя реална потребност, като копнежът за дълбока връзка и ни продават отровен заместител, който да намали болката от тази липса.

Рекламата, това мрачно изкуство в което самият аз бях внедрен през следването си в университета, дейно работи за това първо да разруши самочувствието на жертвата си, преди да предложи стоките или услугите, които веднъж закупени, може да възстановят малко от самоувереността, разрушена от същата измамна реклама по рано. Те са като шоколадово разхлабително, което чрез пласирането си изскача насреща ни и крещи "Имаш запичане? Яж повече от този шоколад!", именно типа храна, която може да отключи хронично запичане.

======================
===== СТРАНИЦА 3 =====
======================
На рекламиращият не му трябват душевно здрави хора, чувстващи се добре в кожата си. В техен интерес е хората да усещат безкрайната бедност. Онзи вид, при който колкото и да имаш, никога не е достатъчно.

Женските списания са основен пример за това. Първо виждате ретуширания образ на жена, изглеждаща както никоя истинска не би могла. Под нея има реклама, казваща ви, че ако си купите този или онзи грим или хранителна добавка, може да изглеждате точно като нея. Това разбира се е невъзможно, тъй като дори самата тя не изглежда така. Ако мислите, че това е прекалено циничен поглед и че рекламодателите не са така изпълнени с подли намерения, имайте предвид следния факт. Група хора опитали, без успех, да поставят един по-различен тип реклама в три водещи женски списания, макар да са предложили да платят обичайната цена. Рекламата, не карала жените да се чувстват не достатъчно добри, както обикновено правят другите реклами, по своя собствен фройдовски начин. Вместо това, казвала на читателя, че е красив какъвто си е. Нямало артикул за продан. И все пак и трите списания отказали да издадат рекламата, поради простата причина (макар да не са изказали нея), че насърчаването на жените да се чувстват добре каквито са си, би било, в дългосрочен план, вредно за дейността им. Ако това не е ощетяващо нападение над емоционалното, душевното и в края на краищата физическото здраве на човека, тогава не знам какво е. Ако вярвате, че рекламният отрасъл, който зависи от нашето трескаво потребление на произведенията и услугите му, с вечно нарастващи темпове, може да бъде нагоден към устойчива икономика, сте в груба грешка.

Машината и инструментариума, който избликва от поточната ѝ линия всяка секунда, работят по едни и същи принципи. Тя е разрушила и продължава да руши дълбоката ни връзка с близките ни и ни предлага отровен заместител на нейно място. Разбира се, този фалшификат изглежда величествен и примамлив в началото, и както при чашката алкохол, първо виждаме само ползите, които ни дава. Компаниите, пробутващи ни изделията си, никога не ни продават последствията от продуктите им в рекламите, тъй като те обикновено са унищожителни за всичко, което ни прави хора, всичко, което ни прави животни. Също като други зависимости, тези отровни заместители са обезболяващи за вътрешната болка, причинена от зеещата рана, която са отворили предшествениците им. Неизбежно, притъпяването отшумява и ние се насочваме към преследването на по-голяма цел, овръзвайки се междувременно във всякакви вериги, като заеми например. Както Ран Приър предупреди, "всички технологии започват като ключ и свършват като клетка."

Вярвате, или не, не винаги е било така. Имало е времена, когато не просто сме употребявали изделия и услуги; вместо това, дейно сме участвали в живота. Събирали сме, или произвеждали и приготвяли храната си. Съчинявали сме музиката и приказките си и сме ги представяли около огъня за семейството, приятелите и познатите си от общността. Резбовали сме лъжиците и купичките си във формата на собствената си душа. Правили сме питиетата си заедно и сме ги пили заедно. Но постепенно, призрачният дух на Машината е проникнал в съзнанията ни и ги е обхванал. Сега, вместо да живеем животи, пълни с разнообразие, които ни позволяват да изразим хиляди различни свои черти, по хиляди различни начини, се специализираме в една или друга тясна дейност, правейки в общи линии едно и също всеки час от всеки ден, в опит да въплътим мантрата за "максималната ефективност", произтичаща от Машината, качество, което има незаслужено добро име. "Ефективност" е дума, която е била издигната почти до свещен ранг в речника на неолибералиста, но всъщност се е превърнала в срамен евфемизъм за жертвоприношението на човешкото достойнство при светилището на пазарните дялове. Както Мъмфорд умело забелязва, "сила, скорост, движение, стандартизация, масово производство, количествено пресмятане, надзираване, точност, уеднаквяване, астрономическа повторяемост, контрол, над всичко друго- контрол, тези са станали паролите на съвременното общество по новия западен образец".

======================
===== СТРАНИЦА 4 =====
======================
Натрапчивата мисъл за ефективност не само ни позволява успешно да унищожим голяма част от живота на Земята, а е довела и до гибелта на наистина устойчиви и смислени начини за препитание, дейности, които са били извършвани в човешки мащаб. Умението и по-бавната скорост на човешката ръка на майстора не могат да се съревновават с ефективността на Машината, което означава, че занаятите са в Книгата със застрашени видове и човек би могъл да предположи, че не след дълго ще ги сполети съдбата на птицата Додо. Докато част от нас вече не скърбят съзнателно за тази загуба на стойностен труд повече, отколкото за изчезването на странстващия гълъб, страдаме, но по по-неуловим начин - всяка понеделнична сутрин, когато чуем будилника, искайки ни се, вече да е петък вечер. Това налагане на индустриализма ни оказва деликатно, непрекъснато насилие всеки ден от живота ни и е светоглед, който не подлежи на промени. Ако бихте искали да повярвате на Дерел Фашинг, професор по Теология в Университета в Южна Флорида, "съвременните технологии са се превърнали в извънредно явление за обществото, определящата сила за нов световен ред, в който ефективността вече не е избор, а необходимост, наложена върху всяка извършвана от хора дейност."

Машината не само е нанесла значителни щети на средствата ни за препитание, и на емоционалния ни и духовен свят, който е погълнат от ежедневна работа, а има и остри отрицателни последствия върху материалното ни тяло. Тя води до болести, произтичащи от индустрията - рак, сърдечни заболявания и автоимунни разстройства - които после удобно ни кара да вярваме, че само промишлеността може да излекува. По този начин ни прави напълно зависими от цяла световна мрежа, която е до крайност неустойчива и унищожителна за здравето на цялото земно кълбо, и следователно за здравето и на хората.

Тя ни е отнела всички умения да се лекуваме, които някога сме притежавали. Умения, които са ни позволявали живот с най-благоприятната продължителност, вместо възможно най-голямата, която така силно жадуваме днес. Разбира се, съвсем естествено е желанието да живеем възможно най-дълго, особено в общество, така откъснато от прородните кръговрати, каквото е нашето. Но ако мислите, че достигането на изкуствено възможната продължителност на живота е крайната цел на човека, запитайте се какви биха били последствията, както за нас, така и за Земята, ако открием промишлени лекарства, които биха ни позволили да живеем 300 години? А 500 години? Земята не би могла да издържа такава численост хора, дори да потребяват само част от това, което ние използваме днес, тъй като тя не може да се справи дори с настоящия ни брой. Следователно трябва да приемем, че най-благоприятната продължителност на живот е тази, която ни позволява да сме здрави и да живеем естествено, без да пречим на останалите живи същества да изживеят същото.

======================
===== СТРАНИЦА 5 =====
======================
Ако помислим, става ясно, че по-дълго, не винаги означава по-добре. Ако живеехме по още 200 години, бихме били осеяни с телесни неразположения дори до по-голяма степен отколко сме сега. Тазобедрените протези ще бъдат един от най-малките ни проблеми. Количеството не е знак за качество и веднъж надвишило най-благоприятното си равнище, го заплащаме с качество. Ако ви кажа, че понеже жените в Ирландия живеят, средно, с четири години повече от мъжете, то техният живот би трябвало да е по-добър от този на мъжете, като се позовавам само на това проучване, с право бихте отбелязали, че не само продължителността на живота би трябвало да се вземе предвид, а и качеството му, и че в патриархално, водено от мъжете общество, качеството, в този му смисъл, е много по-трудно постижимо. И въпреки това прилагаме това погрешно мислене към организираното общество, безспирно посочвайки по-голямата си продължителност на живот, за да възхваляваме добродетелите му, все едно това е крайният показател, доказващ, че сме изживяли по-смислен и щастлив живот. Не сме. Запитайте се следното: бихте ли живяли 60 години свободни, в дълбока, съкровена връзка със заобикалящия ви свят, или 80 години в клетка, с невидими решетки? Нещо повече, скрит в този горещ копнеж за по-дълъг живот, се спотайва неестествено силен страх от смъртта - ясен показател, че не живеем в здравословна връзка с Великата тъкан на живота.

Дори един поглед към истинските измерители за щастието на хората показва, че независимо, че тези от нас, които живеят в западния свят никога не сме били толкова заможни, не сме били и така нещастни. В Щатите, където убежденията на Машината се вихрят както никъде другаде по Земята, употребата на анидепресанти нараства. През 1998, броят на американските граждани използващи такива лекарства е достигнал 23.3 милиона. Какъв вид общности сме си създали, след като толкова много хора са така нещастни, че трябва да приемат промишлени лекарства, с всичките им странични ефекти, за да успокоят болката от живот в свят, лишен от дълбока връзка, смисъл и чувство за неподправена общност и принадлежност? Колко още ще пълзим през живот с усещане за депресия, самота, отчуждение и недоволство?

Въпреки вечно-нарастващите нива на прилагане на груба сила от страна на полицията, военните и правосъдната система, престъпността продължава да расте (изнасилванията, обирите и нападенията се покачиха с повече от 1/3 от 2010-2012). Хората, които живеят в здрави, единни общности, не извършват такива престъпления, каквито ние извършваме един към друг днес и със сигурност не с честотата с която ние го правим. Въпреки това, престъпниците, които ги извършват, обикновено са сами по себе си жертви, подтиквани от постоянните престъпления на културата, която сме изградили, тази, която трябва да разрушим, ако искаме да имаме някаква надежда за истински мирен и спокоен живот.


======================
===== СТРАНИЦА 6 =====
======================
Може би, най-големият тормоз, който промишленото общество ни налага е много по-неуловимо. Машината ни е откъснала от Земята, разрушавайки нашата съкровена връзка и това да сме осъзнато едно цяло. Както Роло Мей казва в "Плачът за легенда" (The Cry for Myth), "техноголията е сръчността, да подредим света така, че да не го преживяваме, да не черпим опит от него." Ние вече не опитваме богатството на света. Нямаме време да се радваме на пеперудата, която прелита от едно диво цвете в полето, на друго. Вече не усещаме пръстта под краката си. За разлика от Том Браун Младши, ние не можем при вида на човешките стъпки да познаем в какво настроение е бил човека, който ги е оставил. Нямаме време да сме бавни, да се потопим напълно в момента, или да сме свободни от вина за миналото или тревоги за бъдещето. Заради убеждения като индустриализацията и нейната присъща нужда за ефективност, повече не можем да съзерцаваме поток, лястовица или дъждовен червей и в дълбочина да разбираме как животът ни е неразривно свързан. От това първично страдание, неизбежно, се пораждат неизброими вторични прояви на насилие и ще продължават да се проявяват, докато не се отървем от този зъл дух, който ни е обладал.

Трябва да ни стане ясно, че нашият начин на живот, с вярата в промишленото общество и човека в средата на света, във всеки момент, нанася много по-големи щети на живота, отколко можем да осмислим. Всяка капка усилия, отделена за по-справедлив свят, в който природата е в средата на света, трябва да бъде насочена към разглобаването на Машината, нит по нит и болт по болт. Както Торо заявява в "Гражданско неподчинение", "нека живота ви бъде обратното триене, което ще спре машината", добавяйки после "ако се разкайвах за нещо, то вероятно би било доброто ми поведение."

Гражданското неподчинение, както управляващите ни биха искали да повярваме, не е заплахата, която ни грози днес, и никога не е била. Защото както Горард Зин отбелязва:

Проблемът ни е гражданското подчинение. Проблемът ни е числеността на хората навсякъде по света, които са се подчинили на нарежданията на държавните си водачи и са отишли на война, и милиони са били убити, заради това послушание... Проблемът ни е, че хората се подчиняват навсякъде по света, в лицето на бедността и на глада и на глупостта, войната и жестокостта. Проблемът ни е, че хората са послушни, докато затворите са пълни с дребни мошеници, а през това време големите крадци вършеят из страната. Това е проблемът ни. Виждаме го в Нацистка Германия. Знаем, че проблемът там е бил подчинението, че хората са се подчинили на Хитлер. Хората са се подчинили. Това е била грешката. Трябвало е да го предизвикат и е трябвало да устоят. Ако само бяхме там щяхме да им покажем.

Ако сме умни, няма да се занимаваме твърде много с внедрени в културата ни представи за насилие и ненасилие, а вместо това, ще се ангажираме само с най-смислената дейност за запазването на всичко, което е красиво в света ни, от крахът на безочието на човешкото господство. Имало е времена, когато вярващите в господството на бялата раса (които са били и вярващи в господството на човека) и техните убеждения са били възприемани за естествени и приемливи, с което сме започнали да имаме малък напредък, но съвсем повърхностен през последния половин век. Ще бъде любопитно да видим дали летописите няма да гледат на изповядващите върховенство на човека, каквито сме всички ние, по същия начин в бъдеще.

======================
===== СТРАНИЦА 7 =====
======================
А до тогава, способността ни да защитим жертвите на човешкото господство, и в края на краищата себе си, ще бъде подсилена ако деятели с всякакви убеждения се обединят и подкрепят. Загадъчния поет Руми, веднъж ни е казал, че "отвъд преставите за правилно и грешно, се простира поле." Това поле е мястото, където се срещат както мирните, така и служещите си с всички средства борци, изслушват намеренията си и се учат да отговарят на призивите си. Това поле е мястото, от където може да започне, от сърцето, истинска, достойна съпротива срещу Машината.

Оригиналната публикация:
http://www.utne.com/politics/our-lives-as-unhappy-consumers-ze0z1608zfis.aspx

Използвани речници за превода:
http://slovored.com/english/
http://slovored.com/synonymous/

Преводач: Христо Христов
Редактор: Теменужка Трифонова
